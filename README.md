# CompetitionOfBeings

Egy többnapos versenyen lények vesznek részt. 
A versenyt az a lény nyeri, aki életben marad, és a legnagyobb távolságot teszi meg. 
Kezdetben minden lény valamennyi vízzel rendelkezik, és a megtett távolság 0. 
A verseny során háromféle nap lehetséges: napos, felhős és esős. 

Ezekre a különböző fajtájú lények eltérő módon reagálnak vízfogyasztás és haladás szempontjából. 
Minden lény először a rendelkezésére álló víz mennyiségét változtatja meg, ezután ha tud, mozog. 
Bármely lény elpusztul, ha a vize elfogy (0 lesz az érték), ezután értelemszerűen semmilyen tevékenységre sem képes.

Minden lény jellemzői: 
az egyedi neve, a rendelkezésre álló víz mennyisége, a maximálisan tárolható víz mennyisége, hogy él-e, illetve az eddig megtett távolság. 

A versenyen részt vevő lények fajtái a következők: homokjáró, szivacs, lépegető.

A következő táblázat tartalmazza az egyes fajták jellemzőit.

Fajta |          Víz változás   |      Távolság     | Max.

              napos felhős esős | napos felhős esős | víz
 
homokjáró                -1 0 3 |             3 1 0 | 8

szivacs                 -4 -1 6 |             0 1 3 | 20

lépegető                -2 -1 3 |             1 2 1 | 12

Az egyes lények a vízkészlet megváltoztatása során nem léphetik túl a fajtára jellemző maximális értéket, legfeljebb azt érhetik el.

Valósítsuk meg a versenyt megnyerő lényt megadó programot. 
A program egy szövegfájlból olvassa be a verseny adatait. 
Az első sorban napok jelei következnek egymás után. 
Az egyes jelek értelmezése: n – napos, f – felhős, e – esős. 

A következő sorok tartalmazzák a lények adatait, úgymint a nevét, a fajtáját és a kezdetben rendelkezésére álló víz mennyiségét. 
A fajtát egy karakter azonosít: h – homokjáró, s – szivacs, l – lépegető.

A program kérje be a fájl nevét, majd jelenítse meg a nyertes nevét. 
Ehhez valósítsuk meg a lényeket reprezentáló osztályokat, amelyek egy absztrakt lény osztály leszármazottai. 
A lényekhez szükséges 3 művelet a különböző napoknak, valamint 3 tulajdonság: név, él-e a lény, a név illetve a megtett távolság lekérdezése.

Egy lehetséges bemenet:
nffeeennf, 
Vandor h 4, 
Seta l 7, 
Csuszo s 12, 
Siklo s 10.
